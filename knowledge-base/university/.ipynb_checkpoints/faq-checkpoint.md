---
title: "FAQ"
category: "university"
tags: ["питання", "відповіді", "документи"]
---

# Часті питання в ЛНУ(FAQ)

## Як отримати студентський квиток?  
Студентський квиток видається після зарахування до університету. Для уточнення деталей зверніться до деканату вашого факультету.

## Як знайти потрібну аудиторію?  
По всьому університету знаходяться мапи й підказки, за якими можна орієнтуватись. Проте, якщо вони незрозумілі, краще запитати дорогу у студентів або працівників ЛНУ.

## Де можна дізнатись новини мого факультету і групи?  
Вся актуальна інформація публікується у відповідних телеграм-каналах і командах Teams.

## Як, коли та де будуть проходити контрольні, перездачі, талони й комісії з конкретного предмету?  
Всю інформацію щодо цих робіт можна дізнатися безпосередньо у відповідного викладача наживо або написавши йому в особисті повідомлення чи чат предмета.

## Як підготуватися до заліку чи іспиту?  
Всю інформацію щодо матеріалів на залік чи іспит можна дізнатися у викладача.

## Де знайти список рекомендованої літератури до курсу?  
Кожен викладач має свої вимоги щодо предмета, тому рекомендує свою літературу. Найкращий спосіб — попросити викладача надати вам список.

## Як отримати довідку про навчання в університеті?  
Для отримання довідки здобувач денної форми навчання Львівського національного університету імені Івана Франка повинен заповнити форму за посиланням:  
[Форма для отримання довідки](https://forms.office.com/e/2Ai24LybYA)  
(вхід здійснюється лише за корпоративною адресою).  
### Потрібні дані для заповнення:  
- Прізвище, ім’я, по батькові;  
- Факультет, освітній рівень, курс;  
- Номер телефону;  
- Корпоративна адреса електронної пошти.  

### Спосіб отримання довідки:  
1. Надсилання на корпоративну адресу здобувача.  
2. Отримання довідки особисто.  

Після надсилання форми довідка виготовляється протягом 2 робочих днів. Її можна отримати у Центрі підтримки студентських сервісів (вул. Костюшка, 9, ауд. 8) з понеділка по п’ятницю (9:30 – 17:00, обідня перерва 13:00 – 14:00).  
У разі відсутності доступу до корпоративної пошти звертайтесь на пошту:  
[studhelpOffice365@lnu.edu.ua](mailto:studhelpOffice365@lnu.edu.ua).

## Що робити, якщо загубив студентський квиток?  
Заява про дублікат студентського квитка заповнюється власноручно здобувачем вищої освіти на відповідному факультеті.  

### Перелік документів, що додаються до заяви:
**Документи, які завантажуються в систему електронного документообігу відповідальним працівником факультету:**
- **Копія** заяви з підписом студента (-ки) про дублікат студентського квитка;
- **Копія** довідки з Бюро знахідок;
- **Копія** вирізки з газети;
- **Копія** квитанції про оплату за виготовлення дублікату.

**Документи, які подаються відповідальним працівником факультету до 5-ти робочих днів у Сектор студентської документації Центру підтримки студентських сервісів:**
С

## Як подати заяву на академічну відпустку?  
Заява про надання академічної відпустки заповнюється власноручно здобувачем вищої освіти на відповідному факультеті (бланк заяви на 1-му аркуші на сторінці 2).

### Перелік документів, що додаються до заяви:
**Документи, які завантажуються в систему електронного документообігу відповідальним працівником факультету:**
1. Копія заяви з підписом студента (-ки) про надання академічної відпустки;
2. Підстави до наказу:
   - За станом здоров’я — висновок ЛКК студентської поліклініки (для здобувачів денної форми навчання);
   - У зв’язку з вагітністю та пологами — довідка з медичної установи;
   - По догляду за дитиною — копія свідоцтва про народження дитини;
   - Призов на строкову військову службу — довідка з військової частини;
   - Навчання чи стажування в освітніх і наукових установах України та іноземних держав — запрошення на навчання.
3. Документи, що подаються відповідальним працівником факультету до 5-ти робочих днів у Сектор студентської документації Центру підтримки студентських сервісів:
   - Заява з оригінальним підписом студента (-ки);
   - Підстави до наказу.

**Документи повинні бути з мокрими печатками згідно з оригіналом.**  
Приклад заяви за посиланням: [Заява на академічну відпустку](https://lnu.edu.ua/wp-content/uploads/2023/11/11.Zaiava-pro-nadannia-akademichnoi-vidpustky.pdf).

## Що робити, якщо помилково нарахували штраф чи заборгованість?  
Щоб вирішити це питання, потрібно звернутися спочатку до відповідного викладача, а в крайньому разі — до декана факультету.

## Як приєднатися до студентських організацій або клубів?  
Студентські організації надають можливості для участі в різноманітних проектах та ініціативах:
- Студентська громадська організація «Лабораторія Ідей»
- Профспілкова організація студентів
- Ліга студентів Асоціації правників України
- Економічний науковий клуб студентів, аспірантів, докторантів та молодих учених Економічного факультету
- Центр «Молода дипломатія»
- Enactus LNU

## Як познайомитися з іншими студентами та завести друзів?  
Студентські організації часто організовують різноманітні заходи, де можна познайомитися з іншими студентами. Але найлегший спосіб — просто підходити до людей, спілкуватися та заводити нові знайомства!

## Які види стипендій призначаються у Львівському національному університеті?  
- **Ординарні (звичайні) академічні стипендії**  
- **Підвищені академічні стипендії** для студентів з високою успішністю (не менше 90 балів)  
- **Іменні стипендії**, засновані Президентом, Верховною Радою або Кабінетом Міністрів України  
- **Соціальні стипендії** для студентів з числа сиріт, осіб з інвалідністю тощо  

---

## Як формується рейтинг успішності студентів?  
Рейтинг формується за 100-бальною шкалою:  
- **90% балів** — за успішність у навчанні (оцінки за екзамени, курсові роботи, практики)  
- **10% балів** — за участь у науковій, громадській, спортивній та творчій діяльності  

---

## Яка процедура призначення академічної стипендії?  
1. Призначається на основі рейтингу успішності студентів.  
2. Студенти першого року навчання отримують стипендію до першого семестрового контролю на підставі конкурсного балу.  
3. Виплата здійснюється з першого числа місяця, що настає після завершення семестрового контролю.  

---

## Чи можна отримувати стипендію під час академічної мобільності?  
Так, студенти, які беруть участь у програмах академічної мобільності, зберігають право на академічну стипендію на період навчання в іншому закладі освіти.  

---

## Що робити у разі академічної заборгованості через хворобу?  
Студент має право на отримання мінімальної академічної стипендії за умови підтвердження тимчасової непрацездатності довідкою закладу охорони здоров’я.  

---

## Чи можна поновити виплату стипендії після повернення з академічної відпустки?  
Так, студенти, які повертаються після академічної відпустки, зберігають право на стипендію за рішенням Стипендіальної комісії.  

---

## Як визначаються додаткові бали для рейтингу?  
Додаткові бали можуть бути нараховані за:  
- **Наукові досягнення:** патенти, публікації, участь у конференціях  
- **Громадська діяльність:** активна участь у студентських організаціях  
- **Спортивні досягнення:** участь у змаганнях різних рівнів  
- **Творча діяльність:** перемоги у конкурсах та участь у художніх колективах  
